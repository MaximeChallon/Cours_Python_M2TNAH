<?xml version="1.0" encoding="UTF-8"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0"><header></header><text><body><div><head> Les Dous Amanz.</head></lg>
<lg></lg>
<lg><l n="1">     Jadis avint en Normendie</l><l n="2">une aventure mult oïe</l><l n="3">de dous enfanz ki s’entramerent,</l><l n="4">par amur ambedui finerent.</l><l n="5">Un lai en firent li Bretun :</l><l n="6">des Dous Amanz reçut le nun.</l></lg>
<lg></lg>
<lg><l n="7">     Veritez est qu’en Neüstrie,</l><l n="8">que nus apelum Normendie,</l><l n="9">a un halt munt merveilles grant :</l><l n="10">la sus gisent li dui enfant.</l><l n="11">Pres de cel munt a une part</l><l n="12">par grant cunseil e par esguart</l><l n="13">une cité fist faire uns reis</l><l n="14">ki esteit sire des Pistreis,</l><l n="15">e des Pistreis la fist numer</l><l n="16">e Pistre la fist apeler.</l><l n="17">Tuz jurs a puis duré li nuns ;</l><l n="18">uncore i a vile e maisuns.</l><l n="19">Nus savum bien de la cuntree</l></lg>
<lg><l n="20"> </l><l n="21">que li vals de Pistre est nomee.</l><l n="22">Li reis ot une fille, bele</l><l n="23">e mult curteise dameisele.</l><l n="24">Fiz ne fille fors li n’aveit ;</l><l n="25">forment ramout e cherisseit.</l><l n="26">De riches humes fu requise,</l><l n="27">ki volentiers l’eüssent prise ;</l><l n="28">mes li reis ne la volt doner,</l><l n="29">car ne s’en poeit consirer.</l><l n="30">Li reis n’aveit altre retur :</l><l n="31">pres de li esteit nuit e jur ;</l><l n="32">cunfortez fu par la meschine,</l><l n="33">puis que perdue ot la reïne.</l><l n="34">Plusur a mal li aturnerent ;</l><l n="35">li suen meïsme l’en blasmerent.</l><l n="36">Quant il oï qu’um en parla,</l><l n="37">mult fu dolenz, mult l’en pesa.</l><l n="38">Cumença sei a purpenser</l><l n="39">cument s’en purra delivrer</l><l n="40">que nuls sa fille ne quesist.</l><l n="41">E luinz e pres manda e dist :</l><l n="42">ki sa fille voldreit aveir,</l><l n="43">une chose seüst de veir :</l><l n="44">sorti esteit e destiné,</l><l n="45">desur le munt fors la cité</l><l n="46">entre ses braz la portereit,</l><l n="47">si que ne s’i reposereit.</l></lg>
<lg><l n="48">Quant la nuvele en est seüe</l><l n="49">e par la cuntree espandue,</l><l n="50">asez plusur s’i asaierent,</l><l n="51">ki nule rien n’i espleitierent.</l><l n="52">Tels i ot ki tant s’esforçouent</l><l n="53">que en mi le munt la portoënt,</l><l n="54">ne poeient avant aler :</l><l n="55">iloec l’estut laissier ester.</l><l n="56">Lung tens remest cele a doner,</l><l n="57">que nuls ne la volt demander.</l></lg>
<lg></lg>
<lg><l n="58">     El païs ot un damisel,</l><l n="59">fiz a un cunte, gent e bel.</l><l n="60">De bien faire pur aveir pris</l><l n="61">sur tuz altres s’est entremis.</l><l n="62">En la curt le rei conversot,</l><l n="63">asez suvent i surjurnot ;</l><l n="64">la fille le rei aama,</l><l n="65">e meinte feiz l’araisuna</l><l n="66">qu’ele s’amur li otriast</l><l n="67">e par druërie l’amast.</l><l n="68">Pur ceo que pruz fu e curteis</l><l n="69">e que mult le preisot li reis,</l><l n="70">li otria sa druërie,</l><l n="71">e cil humblement l’en mercie.</l><l n="72">Ensemble parlerent sovent</l><l n="73">e s’entramerent leialment,</l><l n="74">e celerent a lur poeir</l></lg>
<lg><l n="75">qu’um nes peüst aparceveir.</l><l n="76">La sufrance mult lur greva ;</l><l n="77">mes li vaslez se purpensa,</l><l n="78">que mielz en volt les mals sufrir</l><l n="79">que trop haster e dunc faillir.</l><l n="80">Mult fu pur li amer destreiz.</l><l n="81">Puis avint si qu’a une feiz</l><l n="82">qu’a s’amie vint li danzels,</l><l n="83">ki tant esteit e pruz e bels,</l><l n="84">sa pleinte li mustra e dist.</l><l n="85">Anguissusement li requist</l><l n="86">que s’en alast ensemble od lui,</l><l n="87">ne poeit mes sufrir l’enui.</l><l n="88">S’a sun pere la demandot,</l><l n="89">il saveit bien que tant l’amot</l><l n="90">que pas ne li voldreit doner,</l><l n="91">se il ne la peüst porter</l><l n="92">entre ses braz en sum le munt.</l><l n="93">La damisele li respunt :</l><l n="94">’Amis’, fait ele, ’jeo sai bien,</l><l n="95">ne m’i porteriëz pur rien ;</l><l n="96">n’estes mie si vertuus.</l><l n="97">Se jo m’en vois ensemble od vus,</l><l n="98">mis pere avreit e doel e ire,</l><l n="99">ne vivreit mie senz martire.</l><l n="100">Certes tant l’eim e si l’ai chier,</l><l n="101">jeo nel voldreie curucier.</l></lg>
<lg><l n="102">Altre cunseil vus estuet prendre,</l><l n="103">kar cest ne vueil jeo pas entendre.</l><l n="104">En Salerne ai une parente,</l><l n="105">riche femme est, mult a grant rente.</l><l n="106">Plus de trente anz i a esté ;</l><l n="107">l’art de phisike a tant usé</l><l n="108">que mult est saive de mescines.</l><l n="109">Tant cunuist herbes e racines,</l><l n="110">se vus a li volez aler</l><l n="111">e mes letres od vus porter</l><l n="112">e mustrer li vostre aventure,</l><l n="113">ele en prendra cunseil e cure,</l><l n="114">Tels letuaires vus durra</l><l n="115">e tels beivres vus baillera,</l><l n="116">que tut vus recunforterunt</l><l n="117">e bone vertu vus durrunt.</l><l n="118">Quant en cest païs revendrez,</l><l n="119">a mun pere me requerrez.</l><l n="120">Il vus en tendra pur enfant,</l><l n="121">si vus dira le cuvenant</l><l n="122">qu’a nul hume ne me durra,</l><l n="123">ja nule peine n’i metra,</l><l n="124">s’al munt ne me peüst porter</l><l n="125">entre ses braz senz reposer ;</l><l n="126">si li otriëz bonement,</l><l n="127">que il ne puet estre altrement.’</l><l n="128">Li vaslez oï la novele</l><l n="129">e le cunseil a la pucele ;</l><l n="130">mult en fu liez, si l’en mercie.</l><l n="131">Cungié demandë a s’amie.</l></lg>
<lg><l n="132">     En sa cuntree en est alez.</l><l n="133">Hastivement s’est aturnez</l><l n="134">de riches dras e de deniers,</l><l n="135">de palefreiz e de sumiers,</l><l n="136">De ses humes les plus privez</l><l n="137">a li danzels od sei menez.</l><l n="138">A Salerne vait surjurner</l><l n="139">a l’ante s’amie parler.</l><l n="140">De sa part li duna un brief.</l><l n="141">Quant el l’ot lit de chief en chief,</l><l n="142">ensemble od li l’a retenu</l><l n="143">tant que tut sun estre a seü.</l><l n="144">Par mescines l’a enforcié.</l><l n="145">Un tel beivre li a baillié,</l><l n="146">ja ne sera tant travailliez</l><l n="147">ne si ateinz ne si chargiez,</l><l n="148">ne li refreschisse le cors,</l><l n="149">neïs les vaines ne les os,</l><l n="150">e qu’il nen ait tute vertu,</l><l n="151">si tost cum il l’avra beü.</l><l n="152">Puis le remeine en sun païs ;</l><l n="153">le beivre a en un vessel mis.</l></lg>
<lg></lg>
<lg><l n="154">     Li damisels joius e liez,</l><l n="155">quant ariere fu repairiez,</l></lg>
<lg></lg>
<lg><l n="156">ne surjurna pas en sa terre.</l><l n="157">Al rei ala sa fille querre,</l><l n="158">qu’il li donast : il la prendreit,</l><l n="159">en sum le munt la portereit.</l><l n="160">Li reis ne l’en escundist mie ;</l><l n="161">mes mult le tint a grant folie,</l><l n="162">pur ceo qu’il ert de juefne eage ;</l><l n="163">tant produme vaillant e sage</l><l n="164">unt asaié icel afaire,</l><l n="165">ki n’en porent a nul chief traire.</l><l n="166">Terme li a numé e mis.</l><l n="167">Ses humes mande e ses amis</l><l n="168">e tuz cels qu’il poeit aveir ;</l><l n="169">n’en i laissa nul remaneir.</l><l n="170">Pur sa fille e pur le vaslet,</l><l n="171">ki en aventure se met</l><l n="172">de li porter en sum le munt,</l><l n="173">de tutes parz venu i sunt.</l><l n="174">La dameisele s’aturna ;</l><l n="175">[Bl. 160d] mult se destreinst, mult jeüna</l><l n="176">en sun mangier pur alegier,</l><l n="177">qu’a sun ami voleit aidier.</l><l n="178">Al jur quant tuit furent venu,</l><l n="179">li damisels primiers i fu ;</l><l n="180">sun beivre n’i ublia mie.</l><l n="181">Devers Seigne en la praerie</l><l n="182">en la grant gent tute asemblee</l><l n="183">li reis a sa fille menee.</l><l n="184">N’ot drap vestu fors la chemise.</l><l n="185">Entre ses braz l’aveit cil prise.</l></lg>
<lg><l n="186">La fiolete od tut sun beivre</l><l n="187">(bien set qu’el nel volt pas deceivre)</l><l n="188">en sa mein a porter li baille ;</l><l n="189">mes jo criem que poi ne li vaille,</l><l n="190">kar n’ot en lui point de mesure.</l><l n="191">Od li s’en vait grant aleüre ;</l><l n="192">le munt munta des i qu’en mi.</l><l n="193">Pur la joie qu’il ot de li,</l><l n="194">de sun beivre ne li membra ;</l><l n="195">ele senti qu’il alassa.</l><l n="196">’Amis’, fet ele, ’kar bevez !</l><l n="197">Jeo sai bien que vus alassez.</l><l n="198">Si recuvrez vostre vertu ! ’</l><l n="199">Li damisels a respundu :</l><l n="200">’Bele, jo sent tut fort mun quer !</l><l n="201">Ne m’arestereie a nul fuer</l><l n="202">si lungement que jeo beüsse,</l><l n="203">pur quei treis pas aler peüsse.</l><l n="204">Ceste genz nus escriëreient,</l><l n="205">de lur noise m’esturdireient ;</l><l n="206">tost me purreient desturber.</l><l n="207">Jo ne vueil pas ci arester.’</l><l n="208">Quant les dous parz fu muntez sus,</l><l n="209">pur un petit qu’il ne chiet jus.</l><l n="210">[Bl. 161a] Sovent li prie la meschine :</l><l n="211">’Amis, bevez vostre mescine ! ’</l><l n="212">Ja ne la volt oïr ne creire,</l><l n="213">A grant anguisse od tut li eire.</l><l n="214">Sur le munt vint, tant se greva,</l><l n="215">iluec cheï, puis ne leva :</l><l n="216">li quers del ventre s’en parti.</l><l n="217">La pucele vit sun ami,</l></lg>
<lg><l n="218">quida qu’il fust en pasmeisuns.</l><l n="219">Lez lui se met en genuilluns,</l><l n="220">Sun beivre li voleit doner ;</l><l n="221">mes il ne pout a li parler.</l><l n="222">Issi murut cum jeo vus di.</l><l n="223">Ele le pleint a mult halt cri.</l><l n="224">Puis a geté e espandu</l><l n="225">le vessel u li beivre fu.</l><l n="226">Li munz en fu bien arusez ;</l><l n="227">mult en a esté amendez</l><l n="228">tuz li païs e la cuntree :</l><l n="229">meinte bone herbe i unt trovee,</l><l n="230">ki del beivre aveient racine.</l></lg>
<lg></lg>
<lg><l n="231">Or vus dirai de la meschine !</l><l n="232">Puis que sun ami ot perdu,</l><l n="233">unkes si dolente ne fu.</l><l n="234">De lez lui se culche e estent,</l><l n="235">entre ses braz l’estreint e prent,</l><l n="236">suvent li baise e uiz e buche.</l><l n="237">Li duels de lui al quer la tuche.</l><l n="238">Ilec murut la dameisele,</l><l n="239">ki tant ert pruz e sage e bele.</l><l n="240">Li reis e cil kis atendeient,</l><l n="241">quant unt veü qu’il ne veneient,</l><l n="242">vunt aprés els, sis unt trovez.</l><l n="243">Li reis chiet a terre pasmez ;</l><l n="244">[Bl. 161b] quant pot parler, grant duel demeine ;</l><l n="245">issi firent la genz foreine.</l><l n="246">Treis jurs les unt tenuz sur terre.</l><l n="247">Sarcu de marbre firent querre.</l></lg>
<lg><l n="248">les dous enfanz unt mis dedenz.</l><l n="249">Par le cunseil de celes genz</l><l n="250">desur le munt les enfuïrent,</l><l n="251">e puis a tant se departirent.</l></lg>
<lg></lg>
<lg><l n="252">     Pur l’aventure des enfanz</l><l n="253">a nun li munz des Dous Amanz.</l><l n="254">Issi avint cum dit vus ai ;</l><l n="255">li Bretun en firent un lai.</l></lg>
<lg></lg>
<lg></lg></div></body></text></TEI>